Bu programı Sakarya KARZ-I HASEN grubu için geliştirilmiştir. Karz-ı hasen grupları kısaca üyeler arasında her ay düzenli aidat ödemelerinin olduğu ve kasada biriken paranın üyelerden talep eden kişilerin istifadesine sunulması hizmeti olarak tanımlanabilir. Bu program üyelere ilişkin borç takip, yatırım izleme ve ödeme yönetme programıdır. Sisteme giriş için yönetici şifresi girilir. Ana ekranda üyelerin borç ve yatırım bilgisi görüntülenir. Araç kutusunda yeni üye ekle, tabloyu yenile, üye ara, seçilen üyeye borç, yatırım ya da ödeme ekle butonları yer alır. Bilgiler girildikten sonra yenile butonu ile tablo güncellenir. Üye seçme üyenin bulunduğu satırı seçerek gerçekleştirilir. 

Veritabanı tabloları
	1. uyeler
	2. borclar
	3. yatirimlar
	4. odemeler

Programla ilgili detaylı bilgi: cerden@sakarya.edu.tr	

KARZ-I HASEN (GÜZEL BİR BORÇ) SANDIĞI SÖZLEŞMESİ
	1. Bu sandık gönüllülük esaslı, gayri resmi birlikteliktir. Bu sandığın kuruluş gayesi; üyelerin yardımlaşarak ihtiyaçlarını gidermektir. Sandığa bağış kabul edilir. Yapılan bağışlar sadece borç vermede kullanılır.
	2. Katılımcı aidatlarını düzenli olarak ödemekle mükelleftir. 3(üç) ay üst üste aidatını ödemeyen katılımcı sistemden çıkarılır.
	3. Aylık katılım bedelleri, katılımcının seçeceği rakamlar üzerinden küsuratlı olmayacak şekilde olarak belirlenir. Katılımcının toplam yatırımının güncel kasa miktarına oranı %20 (yüzde yirmi) yi geçemez.
	4. Katılımcı; kasadaki yatırımının en fazla 3 katı kadar borç alabilir. 3 katın üstündeki borç talepleri sandık sorumlu heyeti tarafından, sandığın durumuna göre değerlendirilir.
	5. Borç almak isteyen katılımcılar bir ay önceden heyetten talepte bulunur.Bir dönemdekatılımcıların alacağı toplam borç dönem içerisindeki kasa miktarının %60 (yüzde altmış) ını geçemez. Bir dönemde birden fazla borç isteği olması durumunda talep önceliği, daha önceki borç kullanım durumu ve acil durumlar dikkate alınarak kararlaştırılır.
	6. Yatrımlar açılacak Kuveyttürk hesabına yatırılacaktır. Aidat ödeme, borç alma ve borç ödeme işlemlerinin tamamı (gr altın) üzerinden yapılacaktır. Aksi hiçbir ödeme ya da borç alma şekli kabul edilemez.
	7. Aidatlar her ayın 15’i ile 17’si arasında toplanır.
	8. Verilen borç; en fazla, takip eden 9 ay içerisinde eşit taksitlerle tahsil edilecektir. Borçlanan katılımcı hangi ödeme planını uygulayacağını borçlanma esnasında belirtmek zorundadır. Kaza, hastalık, âfet vb. sebeplerle borçlu borcunu ödemede zorluk çekerse; Sandık Sorumlu Heyeti, ödeme mühletini uzatabilir.
	9. Katılımcınin borcu bitmeden yeni borç verilmeyecektir.
	10. Borç alan katılımcı, borcunun miktarını, ödeme süresini ve zamanını gösteren bir belge(senet) imzalayacaktır.
	11. Sandık yönetimiyle 3(üç) kişilik heyet ilgilenecektir. Sandık üyelerinden borç isteyenlerden kime ne kadar borç verileceğine Heyet karar verecektir. Heyet; sandığa üyelik ve sandıktan çıkarma yetkisine sahiptir.Sandık yönetimi her ay rapor hazırlayıp katılımcılara bildirilecektir.
	12. Ayrılmak isteyen katılımcınin altını kasanın durumuna göre en kısa sürede iade edilir.
	13. Sandık üyesi bir katılımcınin vefatı hâlinde biriken hisseleri en kısa sürede mirasçılarına verilecektir.
	14. Eğer merhumun sandığa borcu varsa, duruma göre; vefatından 40 gün sonra mirasçılarından talep edilecektir. 3 ay içinde ilk ödeme gerçekleşmezse; ya kefilleri, ya da ödemeyi kabul eden sandık üyeleri tarafından borç ödenir.
